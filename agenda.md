De agenda van de Minister van Technologie
Techologisch ontwikkelingen zijn niet vanzelf goed, daar is beleid voor nodig.

## Technologie als bron van bestuurlijke transparantie en vernieuwing.

Open data over echt relevante dingen. Ga nog verder van de WOB, zet beleidsstukken alvast klaar om te worden gepubliceerd, 'tenzij'.

Open Source software bouwen, zodat we dingen niet dubbel doen. De overheden bouwen veel software met belastinggeld. Geef andere overheden maar ook de burger toegang tot de broncode.  Dit scheelt geld, zorgt voor beter opdrachtgeverschap, en versterkt transparantie van systemen die steeds meer macht over ons leven krijgen.

Het onderzoeken en ondersteunen van burger-participatie platformen voor budgetting, kennis en citizen science. Digitale platformen maken meedenken en beslissen laagdrempeliger. En geef Wikipedia namens heel NL een half miljoen, en beleg bijvoorbeeld bij het bibliotheekwezen dat ze een expliciete taak krijgen om het digitale 'commons' te versterken en uit te dragen.

## Het doorzien van het belang van privacy voor vrijheid en democratie.

Meer geld voor de Autoriteit Persoonsgegevens. Mensen hebben nog niet door wat ze te verbergen hebben, technologische vraagstukken zijn nieuw en complex. Sterke instanties kunnen helpen.

In een wereld waarin partijen achter de schermen scores over ons opstellen, en die invloed krijgen op de banen leningen en verzekeringen die je kan krijgen, in zoâ€™n wereld worden we te braaf (social cooling) en ontstaan nieuwe vormen van discriminatie die in algoritmes verstopt zitten. Beleid, en nieuwe en oude instanties, moeten die ongelijkheid voorzien, doorzien en afkappen.

Het aanjagen van de markt voor privacy-vriendelijke producten, als groeimarkt voor heel Europa. Van plofkip-data naar biologisch-dynamische data. Eis 'Value Sensitive Design' als standaard. (bruggetje naar:)

## Het begrenzen van surveillance capitalisme en de schaduwkanten van nieuwe economische modellen.

Instituten moeten duidelijker digitale taken krijgen. Autoriteit financieele markten moet ook bitcoin controleren. Consument en waren autoriteit moet sterker Internet of Things producten controleren, enzovoorts. Zo blijft de markt gezond, en het vertrouwen van de burger in takt.

Het beschermen van een opkomend precariaat, door kritisch te kijken naar de deeleconomie en disrupting partijen als Uber.

## Het stimuleren van creatieve, expressieve ontwikkelingen rondom technologie. Technologie is niet alleen een tool, maar ook een taal.

Toegang tot cultuur en kennis heeft een auteursrecht nodig dat de belangen erkent van jonge makers die opgroeien in een internetcultuur, en de enorme hoeveelheid dingen die zonder winstoogmerk gedeeld worden, maar nu in theorie op slot zitten achter euteursrecht. We willen een splitsing: stevig auteursrecht voor wie het aanvraagt, een vrij hergebruik voor wie dat prefereert. Verplicht bijvoorbeeld dat mensen een keuze maken bij het uploaden, en zet de default op 'open'.

Het stimuleren van digitale cultuur en digitale kunst: als je technologie zo goed begrijpt dat je ermee kan spelen, dan heb je pas echt een innovatiecultuur. Veel cultuurgeld wordt nu krampachtig gebruikt om het oude te bewaren, waardoor het nieuwe speelsheid en nieuwe vormen van expressie te weinig ruimte krijgt.

Programmeren op scholen, maar ook voor volwassenen, bijvoorbeeld in bibliotheken. Knutselen en maken met technologieis niet alleen economisch waardevol, maar helpt ook de digitale kloof overbruggen en burgers weerbaar te maken. En het is gewoon hartstikke leuk.



En ten slotte: stuur de ambtenaren naar de Masterclass Netpolitiek. Gebruik de kennis uit de menswetenschappen om een genuanceerder blik te krijgen op technologische ontwikkelingen. Tussen droombeeld en distopie ligt een nuchter middenveld dat nu te weinig wordt bereikt.
